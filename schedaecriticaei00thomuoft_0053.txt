-49-

contigit favore vv. cll. Rohde de Gutschmid M. Schmidt, ut semi-
narii philologici per duo semestria essem sodalis ordinarius. Ibi—
dem apud Sieversium palaeographiae Latinae elementa didici. Com—
morationis Bonnensis cum ob alias causas, quas exponere non
est huius loci, suavissima mihi est memoria, tum ob insignem
Buecheleri et Useneri facilitatem, qui seminarii regii philologici,
cuius exercitationibus per duo semestria interfui, sodalem ordi-
narium me crearunt semperque studia mea propensa voluntate
adiuverunt. Atque permisit mihi etiam Buecheler, Ut. exercitatio-
nibus Oscis et Umbricis a sese institutis interessem. Berolini
denique ut exercitationibus suis interessem benigne concesserunt
philologieis Vahlen, epigraphicis Kirchhoff, Aristoteleis Zeller,
Theodiscis Muellenhoff. Quos viros optime de me meritos esse
grato animo profiteor: facere autem non possum, quin singulares
gratias agam Vahleno, cuius subtili doctrinae et eximiae erga me
benevolentiae plurimum debeo.

