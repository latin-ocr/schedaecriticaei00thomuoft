Qua ratione in edendis tractandisque antiquis scriptoribus
factitanda esset ars critica, nostro demum saeculo duce et auctore
Carolo Lachmanno et plenius intellectum est et comprobatum
exemplis nobilissimis. Scimus nunc omnes omnem crisin niti
debere certo solidoque fundamento, scimus ante omnia elaborandum
esse in eo, ut codicum superstitum fides acri iudicio exploretur,
ut investigetur si qua inter eos intercedat cognatio, ut eorum,
quorum aliqua sit auctoritas, testimonia enotentur et perpendantur
quam accuratissime. Atque hoc ipsum recensendi, quod vocamus,
officium, quo magis scriptoris alicuius libri sive temporum iniuria
sive hominum aut inscita neglegentia aut intempestiva sedulitate
sunt depravati, eo fructuosius solet esse. Cuius rei exemplum
imprimis luculentum nostra aetate proditum est recensis et casti-
gatis ad optimorum fontium fidem Senecae patris suasoriarum et
controversiarum libris. Etenim corpus ἀκέφαλον et ἄπουν incre-
dibilem in modum detruncatum maleque mulcatum ut tandem
aliquando via et arte curari posset, effectum est ea maxime re,
quod fideli diligentia detecta sunt ipsa vulnera, quae maximam
partem per haec quattuor fere saecula leviter obtecta potius quam
penitus sanata iacuerant. Quam operam qui anno MDCCOLVII
strenue inchoavit Conradus Bursianus de his reliquiis tot nominibus
meritus est, ut sospitatorem Senecae iure eum appellaveris. ln-
choatam autem tantummodo operam dico, quippe quae laboret
vitiis sat multis et gravibus⁷ ut inter harum rerum peritos dudum
constat3 — neque vero hac re eo deduci nos patiemur, ut virum
ingeniosum sua laude fraudemus: fuit enim tantae molis opus, ut
unus homo illud plene perficere vix potuerit, nisi si Herculis

