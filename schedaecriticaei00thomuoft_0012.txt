Ι.

Cum ex iis quae supra exposuimus pateat, si quis alicuius
antiqui scriptoris opera via et ratione ad genuinam formam redi-
gere animum induxerit, eum, ut suo quidque modulo metiri possit,
etiam in hominum eorum, qui exemplaria favente fortuna nobis
servata testiumque vicem excutienda confecerint, naturam et con-
suetudinem quodammodo insinuare sese debere, nos quoque dis-
putandi initium apte capiemus a perpendenda et tractanda funesta
quadam librariorum consuetudine, quae in emendandis his Senecae
libris non impune neglegitur. Cernitur ea in bis exarandis eis
quae semel exaranda erant, quibus dittographiis, praesertim si
pauculis litteris continentur, nonnumquam effectum est, ut scri-
ptoris verba paullo plus etiam obscurarentur. Cadit hoc mea opi-
nione in Contr. I. 2,8 p. 85‚12: omnis sordida iniuriosaque turba
huc (sc. in lupanar) influit, nec quisquam eo ut iudicet venit. De
indicando hic agi non posse ratio clamat sensitque W. Muelle-
rus; qui tamen quod proposuit te vindicet, verum invenisse vix pu-
tandus est: videntur enim illa magis in universum pronuntiari,
dixissetque Cestius, ni fallor, certe ,veniet‘ vel ,facile venerit.‘
Quod Kiesslingius autem in adnotatione temptavit ut pudic(am
quaeda& probabilitate plane caret. Scribendum puto: nec quisquam
eo ut decet venit. Erroris origo ante oculos posita est moneoque
etiam p. 220,17 ex codd. AB lectione dicere certa coniectura
effectum esse decere.

Sed ut pergamus, tales dittographiae, in quibus alterum al-
teri continuatur, fere in omnibus codicibus frequenter inveniuntur:
in eis, de quibus nunc nos agimus, hoc genus multo latius patet.
Saepe enim qui ipsum codicum nostrorum archetypon exaravit vel
quisquis ante eum primus illis locis dormitavit, delapsus ad verba
quolibet spatio interiecto vel insequentia vel praecedentia vitiosas
commisit repetitiones, quas ipse, sive errorem omnino non animad-
vertit sive exemplaris nitori nimis anxie consuluit, non sustulit.

